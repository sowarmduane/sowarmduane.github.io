<h2 id="孙文">孙文</h2>

<p>中華民國國父孫文，字逸仙，本字德明，別號中山，清廣東香山縣翠亨村人也，同治五年十月初六生。父道川，嘗業裁縫於澳門，後鄙其奢，復歸田園。母楊氏，蓋名媛也。長兄眉，字德彰，業商於夏威夷都檀香山，閒兼力農。次兄早逝，文其季也。</p>

<p>幼嘗力田作，後就學村塾。終日朗誦《三字經》，悶然厭之，乃求解於師，其師駭然，反責其離經叛道。年十三，遠赴檀香山求學，目其地之善，不論何事，咸勝中國，遂欲法之以救國。入耶校，同學多蔑視之，遂剛柔並濟，卒服眾生。越三年，卒業，成績冠絕。復易校再，卒隨兄返國。</p>